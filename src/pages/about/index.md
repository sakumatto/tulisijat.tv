---
templateKey: 'about-page'
path: /about
title: Taustoja
---
### Puulämmitys on suomalaisinta Suomea
On maalämpöä ja on ydinvoimaa ja on ilmalämpöpummppuja sekä suoraa sähkölämmitystä ja onpa vielä öljylämmityskin. Kuitenkin monelle meistä puulämpö on se oikea muoto. Puulämmitys löytyy puolestaan pellettikattiloista ja hakelämmittimistä, mutta tämä sivusto keskittyy vain puuta tulisijoissa käytettyyn lämmittämiseen.

### Muurattu tulisija
Ensisijainen kiinnostuksen kohde on tiilestä tai vuolukivestä muurattu tulisija. On tietysti makuasia onko vuolukiviuunin kokoaminen vesilasilla ja kivipölyllä liimaten muuraamista perinteisessä mielessä, mutta kyllä vuolikivinen uuni antaa pikän jälkilämmön siinä missä 1,5 tonnia tiiltäkin ja siksi se on muurattu tulisija. Muurattuihin tulisijoihin kuuluu tietysti pönttöuuni, tuo monesta lapsuudenkodista tuttu makuukammarin komistus.

### Kaminat
Kaminassa on metallirunko ja joskus se on kivellä päällystetty, mutta kaminan tyypillinen toimintatapa on nopea lämmön luovutus heti syttymisestä lähtien.

### Sivun ylläpito
Sivua ylläpitää Saku Mättö omana harrastuksenaan.
